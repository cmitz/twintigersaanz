---
name: Goed! Met jou?
category: Voorstelling
creationDate: 2021-05-28
location: Concordia
<!-- role: Web Deisgner -->
website: https://www.concordia.nl/theater/goed-met-jou-twintigers-aan-z/28-05-2022-20-00
<!-- TODO: -->
cover: /assets/images/goed-met-jou-poster_4-3.jpg
gallery:
- /assets/images/goed-met-jou-poster.jpg
---
<p><i>Goed, met jou?</i> is een komisch drama waarin we een groep twintigers volgen die ieder voor hun eigen uitdagingen staan. Met een grote dosis humor wordt een heel aantal actuele thema’s aangekaart. Want het is nog helemaal niet zo makkelijk om een twintiger te zijn. Wat als je te maken krijgt met een burn-out, verslaving, prestatiedruk, keuzestress, schulden of eenzaamheid? En dan hebben we het nog niet eens over het klimaat en de toenemende druk van social media gehad… Durven we het eigenlijk nog wel te zeggen als het een keer níet zo goed gaat of zetten we liever een masker op?</p>

<p>Op een afgelegen festivalterrein vindt een ontmoeting tussen negen twintigers en een ietwat bijzondere groepsleider plaats. Gelukkig verloopt alles helemaal volgens plan en gaat het met iedereen goed. Of is dat slechts het spel dat we dagelijks met elkaar spelen? Goed, met jou? is een stuk over (voor)oordelen maar ook over de kracht van kwetsbaarheid en vriendschap.</p>
